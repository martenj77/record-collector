---
title: "Pasta carbonara 2.0"
date: 2022-04-13
description: "Recept: Pasta carbonara 2.0"
categories:
  - Mat
images:
  - /files/dadanilo_carbonara.jpg
authorname: "Mårten Johannesson"
authorimage: "/files/mj.jpg"
robots: "noindex"
---

En ny variant på "min" pasta carbonara.
<!--more-->

Sedan sist när jag postade [ett carbonara-recept](../20211217-pasta_carbonara) har jag testat lite mer. Så här kommer en uppdatering.

## Ingredienser
(4 portioner)
* 300g pasta
* salt
* 100-150g pancetta i skiva(or), ca 1 cm tjock
* peccorino-ost, ca 1 dl riven fint
* parmesan-ost, 0,5-1 dl riven
* två hela ägg + två äggulor
* svartpeppar


## Gör

1. Koka `pastan` i välsaltat vatten. Om du har de Cecco-pasta, gå på tiden som anges på paketet för al dente. Om Barilla eller liknande, dra av minst en minut på den rekommenderade tiden.

2. Skär `pancettan` så det blir små stavar ca 2-3cm långa och 0,5-1cm tjocka.

3. Stek pancettan ett par minuter. Jag brukar mosa en vitlöksklyfta med sidan på knivbladet och låta gå med i stekpannan för att sedan ta bort efter stekningen, men det är inget måste. Häll av pancettan på hushållspapper så fettet får rinna av.

4. Vispa lätt ihop två `ägg` och två `äggulor`.

5. Riv ostarna. Blanda den fint rivna `peccorinon` ner i äggröran. `Parmesanen` kan du lägga i en skål för ställa på bordet.

6. Nu kommer den intressanta delen. Precis när pastan är klar, ta 1 dl av det varma pastavattnet.

7. Häll av pastan i ett durkslag, låt rinna av snabbt och sedan ner i kastrullen igen tillsammans med pancettan. Häll på ägg-, oströran och rör om. Har du tur nu får du en krämig sås runt pastan. Du kan tillsätta lite av pastavattnet.

8. Servera äggröre-pastan med pancetta, svartpeppar och parmesan.